<div class="card">
    <div class="card-header">
        <h3>29.&nbsp;listopada 2020&nbsp;r.</h3>
        <h3>I NIEDZIELA ADWENTU, Rok B</h3>
    </div>
    <div class="col">
        <p>1. <em>Bóg zapłać</em> parafiankom - Paniom: Zofii Malec
        i&nbsp;Zofii Rządkowskiej, które sprzątały kościół w&nbsp;minioną
        sobotę, złożyły ofiarę stu złotych na&nbsp;potrzeby parafii.
        <strong>W&nbsp;najbliższą sobotę, do&nbsp;sprzątania świątyni
        parafialnej prosimy parafian</strong> mieszkających przy
        ul.&nbsp;Mickiewicza, blok&nbsp;49, mieszkania od&nbsp;21
        do&nbsp;30.</p>
        <p>2. Słowa wdzięczności kierujemy do&nbsp;Pań: Doroty Sarzyńskiej
        i&nbsp;Jolanty Maciejewskiej, za&nbsp;wykonanie adwentowej dekoracji
        w&nbsp;kościele. Niech Pan Bóg błogosławi im i&nbsp;ich
        najbliższym.</p>
        <p>3. W&nbsp;przyszłą niedzielę na&nbsp;Mszy&nbsp;św.
        o&nbsp;godz.&nbsp;11.15 przekażemy upominki od&nbsp;św.&nbsp;Mikołaja
        dla dzieci, które przesłały małą prezentacje o&nbsp;św.&nbsp;Mikołaju
        Biskupie, na&nbsp;adres naszej parafii.</p>
        <p>4. Dziś o&nbsp;godz.&nbsp;17.30 Nieszpory. Zapraszamy
        do&nbsp;udziału w&nbsp;tym nabożeństwie.</p>
        <p>5. Od&nbsp;dzisiejszej niedzieli przeżywamy Nowennę przed
        Uroczystością Niepokalanego Poczęcia Najświętszej Maryi Panny.
        Na&nbsp;profilu Diecezji Sandomierskiej oraz kanale YouTube, każdego
        dnia o&nbsp;godz.&nbsp;19.00 będzie transmisja Nowenny
        z&nbsp;Sandomierza, z&nbsp;kaplicy Sióstr Służek Najświętszej Maryi
        Panny Niepokalanej. W&nbsp;tym czasie będziemy modlić się
        o&nbsp;zdrowie dla naszego Biskupa Krzysztofa Nitkiewicza, wszystkich
        chorych, a&nbsp;także o&nbsp;potrzebne siły dla służby zdrowia.
        Wszystkich gorąco zachęcamy o&nbsp;włączenie się do&nbsp;modlitwy
        w&nbsp;tej szczególnej intencji. W&nbsp;najbliższy czwartek
        o&nbsp;godz.&nbsp;18.00 w&nbsp;naszym parafialnym kościele, będziemy
        sprawować Eucharystię we&nbsp;wspomnianej intencji.</p>
        <p>6. Dla ludzi wierzących Adwent jest czasem szczególnym. Jest
        czasem oczekiwania z&nbsp;wiarą na&nbsp;powtórne przyjście Zbawiciela
        na&nbsp;ziemię, a&nbsp;jednocześnie przygotowania się
        do&nbsp;obchodów Uroczystości Bożego Narodzenia. Zachęcamy parafian
        do&nbsp;uczestnictwa w&nbsp;Mszach&nbsp;św. Roratnich
        i&nbsp;do&nbsp;spotkania z&nbsp;przebaczającym Jezusem
        w&nbsp;Sakramencie Pokuty. Msza&nbsp;św. Roratnia w&nbsp;naszym
        kościele, w&nbsp;dni powszednie, w&nbsp;okresie Adwentu
        o&nbsp;godz.&nbsp;6.30.</p>
        <p><strong>Roraty</strong> – pierwsza Msza&nbsp;św. o&nbsp;wschodzie
        słońca w&nbsp;okresie adwentu. Jest to&nbsp;msza wotywna 
        o&nbsp;Najświętszej Maryi Pannie. Nazwa tej Mszy&nbsp;św. pochodzi
        od&nbsp;jej introitu, który zaczyna się od&nbsp;słów <em>„rorate cæli
        desuper”</em> („spuśćcie rosę niebiosa”). Charakterystycznym
        elementem rorat jest zapalanie świecy, zwanej roratką (świecą
        roratną). Świeca ta&nbsp;umieszczana jest w&nbsp;pobliżu ołtarza
        jedynie w&nbsp;adwencie. Symbolizuje Najświętszą Maryję Pannę.
        W&nbsp;wielu parafiach dzieci przychodziły na&nbsp;Msze&nbsp;św.
        roratne z&nbsp;zaświeconymi lampionami. Dawniej Msza&nbsp;św.
        odprawiana była codziennie, również poza okresem adwentu.</p>
        <p>7. Od&nbsp;przyszłej niedzieli, będzie można nabyć świece
        wigilijną „Caritas”, podobnie jak w&nbsp;poprzednich latach. Odnośnie
        wigilijnych opłatków, informacja o&nbsp;ich sposobie rozprowadzenia
        w&nbsp;parafii, zostanie podana w&nbsp;przyszłą niedzielę.</p>
        <p>8. II&nbsp;niedziela Adwentu będzie dniem modlitwy i&nbsp;pomocy
        materialnej Kościołowi na&nbsp;Wschodzie – po&nbsp;Mszach&nbsp;św.
        zbiórka do&nbsp;puszek na&nbsp;wsparcie Kościoła
        na&nbsp;Wschodzie.</p>
        <p>9. Uroczystość Niepokalanego Poczęcia w&nbsp;Kościele Powszechnym
        obchodzimy 8&nbsp;grudnia, tj.&nbsp;w&nbsp;przyszły wtorek.
        W&nbsp;tym dniu na&nbsp;Mszy&nbsp;św. o&nbsp;godz.&nbsp;18.00 zostaną
        poświęcone medaliki dla dzieci przygotowujące się do&nbsp;Pierwszej
        Komunii&nbsp;Św. A&nbsp;po Mszy&nbsp;św. spotkanie z&nbsp;rodzicami
        pierwszokomunijnych dzieci. Prosimy rodziców tych dzieci
        o&nbsp;zakupienie medalików dla swoich pociech.</p>
        <p>10. W&nbsp;przyszłą niedzielę w&nbsp;kościele, pół godziny przed
        Mszą&nbsp;św. o&nbsp;godz.&nbsp;11.15 – adoracja Najśw. Sakramentu
        połączona z&nbsp;modlitwą różańcową, którą poprowadzi Koło Żywego
        Różańca z&nbsp;naszej parafii i&nbsp;zmiana tajemnic różańcowych.
        Zapraszamy do&nbsp;tej wspólnotowej modlitwy.</p>
        <p>11. Zachęcamy do&nbsp;czytania prasy katolickiej; „Gość
        Niedzielny”, „Niedziela”, dla młodzieży dwutygodnik „Miłujcie się”.
        Są&nbsp;do&nbsp;nabycia na&nbsp;stoliku pod chórem
        w&nbsp;kościele.</p>
        <p>12. W&nbsp;tym tygodniu Pierwszy czwartek, piątek i&nbsp;sobota
        miesiąca. W&nbsp;Pierwszy Piątek Miesiąca spowiedź
        od&nbsp;godz.&nbsp;17.00.</p>
        <p>13. W&nbsp;ramach przygotowania młodzieży do&nbsp;godnego
        przyjęcia Sakramentu Bierzmowania – młodzież z&nbsp;klasy szóstej
        z&nbsp;naszej parafii ma&nbsp;spotkanie w&nbsp;parafialnym kościele
        w&nbsp;najbliższy wtorek o&nbsp;godz.&nbsp;17.00, a&nbsp;po&nbsp;nim
        spowiedź&nbsp;św. W&nbsp;środę klasy siódme o&nbsp;godz.&nbsp;17.00
        i&nbsp;w&nbsp;czwartek klasy ósme o&nbsp;tej samej godzinie.</p>
        <p>14. Wszystkim, którzy w&nbsp;tym tygodniu obchodzą swoje imieniny,
        urodziny, inne rocznice, składamy najlepsze życzenia
        z&nbsp;kapłańskim błogosławieństwem. Wszystkim uczestniczącym
        we&nbsp;Mszy&nbsp;św. życzymy błogosławionej niedzieli.</p>
        <p>
            <span style="float: left;">Sandomierz, 29.&nbsp;listopada 2020&nbsp;r.</span>
            <span style="float: right; text-align: right;">ks. proboszcz Stanisław Chmielewski</span>
        </p>
    </div>
</div>
<br />


<div class="card">
    <div class="card-header">
        <h3>Św.&nbsp;Mikołaj w&nbsp;Podwyższeniu</h3>
    </div>
    <div class="col">
        <p>
            <img src="static/download/Swiety_Mikolaj_z_Miry.webp" alt="Święty Mikołaj z Miry"/>
        </p>
        <p>
            Zapraszamy wszystkie dzieci z&nbsp;naszej parafii, które nie
            ukończyły 11&nbsp;lat życia, do&nbsp;uczczenia osoby
            św.&nbsp;Mikołaja biskupa. <strong>Celem tej inicjatywy jest ukazanie prawdy
            o&nbsp;wielkim świętym Kościoła, który uczy nas czym jest miłość,
            dobro i&nbsp;miłosierdzie.</strong>
        </p>
        <p>
            <strong>Forma prezentacji</strong>: film, max 3&nbsp;min. (piosenka, wiersz,
            krótkie opowiadanie).
        </p>
        <p>
            <strong>Wiek uczestników</strong>: dzieci do&nbsp;11&nbsp;roku życia włącznie.
        </p>
        <p>
            <strong>Termin nadsyłania prac</strong>: 30&nbsp;listopada 2020&nbsp;r.
        </p>
        <p>
            <strong>Adres przesyłania prac</strong>: <a href="mailto:ppksandomierz@onet.pl">
            ppksandomierz@onet.pl</a> – w&nbsp;tytule widomości prosimy wpisać:
        </p>
        <p>
            <strong># Mikołajki w&nbsp;Podwyższeniu</strong>.
        </p>
        <p>
            W&nbsp;treści wiadomości prosimy podać imię, nazwisko i&nbsp;adres
            celem weryfikacji – wydarzenie dotyczy tylko naszych parafian.
        </p>
        <p>
            Dla wszystkich uczestników mikołajkowy prezent.
        </p>
    </div>
</div>
<br />

<div class="card">
    <div class="card-header">
        <h3><strong>DEKRET</strong><br />
            Zasady obowiązujące w związku z nową falą pandemii koronawirusa
        </h3>
        <p>Żródło: <a href="https://diecezjasandomierska.pl/zasady-obowiazujace-w-zwiazku-z-nowa-fala-pandemii-koronawirusa/"
        title="Dekret w związku z nową falą pandemii">link do dekretu</a></p>
    </div>
    <div class="col">
<p>Kierując się troską o&nbsp;Siostry i&nbsp;Braci narażonych
w&nbsp;czasie pandemii na&nbsp;liczne zagrożenia oraz mając
na&nbsp;względzie zbawczą misję powierzoną przez Chrystusa Kościołowi,
przypominam obowiązujące dotychczas zasady i&nbsp;stanowię dodatkowe,
które należy niezwłocznie wdrożyć podczas liturgii i&nbsp;innych
działań duszpasterskich.</p>

<p>Proszę o&nbsp;jednocześnie wszystkich Księży, aby pozostali
w&nbsp;bliskim kontakcie z&nbsp;wiernymi – z&nbsp;zachowaniem
obowiązujących przepisów sanitarnych – w&nbsp;celu zapewniania
im&nbsp;opieki duchowej i&nbsp;wychodzenia naprzeciw innym bieżącym
potrzebom. Jesteśmy wspólnotą, w&nbsp;której mamy wspierać się
nawzajem, służąc sobie z&nbsp;miłością.</p>

<h4>1. Liczba uczestników nabożeństw liturgicznych</h4>

<p>Przypominam, że&nbsp;zgodnie z&nbsp;obowiązującymi zarządzeniami
sanitarnymi, podczas nabożeństw liturgicznych może przebywać
w&nbsp;strefie żółtej – 1&nbsp;osoba na&nbsp;4&nbsp;m² natomiast
w&nbsp;strefie czerwonej 1&nbsp;osoba na&nbsp;7&nbsp;m².</p>

<h4>2. Dyspensa</h4>

<p>Zgodnie z&nbsp;kan.&nbsp;87 §&nbsp;1 Kodeksu Prawa Kanonicznego,
udzielam do&nbsp;odwołania dyspensy od&nbsp;obowiązku niedzielnego
uczestnictwa we&nbsp;Mszy Świętej następującym wiernym:</p>
<ul>
    <li>– osobom z&nbsp;objawami infekcji,</li>
    <li>– osobom w&nbsp;podeszłym wieku,</li>
    <li>– kobietom w&nbsp;stanie błogosławionym,</li>
    <li>– osobom, które czują wielką obawę przed zarażeniem.</li>
</ul>

<p>W&nbsp;związku z&nbsp;ograniczeniami dotyczącymi liczby
uczestników zgromadzeń religijnych w&nbsp;tzw. „czerwonej strefie”,
udzielam ponadto ogólnej dyspensy od&nbsp;wspomnianego obowiązku
wszystkim osobom przebywającym we&nbsp;wspomnianej strefie podczas
jej obowiązywania.</p>

<h4>3. Środki ochrony osobistej</h4>

<p>Maseczek lub przyłbic zakrywających nos i&nbsp;usta winni używać:</p>
<ul>
    <li>– wierni uczestniczący w&nbsp;liturgii, chyba że&nbsp;mają
    zwolnienie lekarskie z&nbsp;tego obowiązku zgodnie
    z&nbsp;przepisami sanitarnymi,</li>
    <li>– pracownicy kościelni będący w&nbsp;kontakcie z&nbsp;innymi
    osobami, np.&nbsp;podczas zbierania składki czy w&nbsp;czasie
    przygotowania paramentów w&nbsp;zakrystii oraz w&nbsp;świątyni,</li>
    <li>– Służba Liturgiczna podczas liturgii i&nbsp;przygotowania
    do&nbsp;niej, z&nbsp;wyjątkiem diakona, lektora i&nbsp;psalmisty
    w&nbsp;momencie czytania lub śpiewu,</li>
    <li>– koncelebransi, przynajmniej podczas rozdawania Komunii św.
    i&nbsp;procesji przez świątynię.</li>
</ul>

<p>Parafia powinna zaopatrzyć się w&nbsp;dozowniki płynu
dezynfekującego, które należy ustawić przy drzwiach wejściowych
(lecz nie w&nbsp;kropielnicach). Należy ponadto umieścić przy
wszystkich drzwiach wejściowych przypomnienie o&nbsp;obowiązku
stosowania maseczek.</p>
<p>W&nbsp;przypadku gdyby ktoś nie posiadał maseczki, duszpasterze
powinni zaoferować ją&nbsp;nieodpłatnie.</p>

<h4>4. Udzielanie Komunii Świętej</h4>

<p>Podczas każdej liturgii należy umożliwić wiernym przyjęcie Komunii
Świętej zarówno do&nbsp;ust, jak i&nbsp;na&nbsp;rękę. Nie wolno
zmuszać nikogo do&nbsp;przyjmowania Komunii Świętej na&nbsp;rękę, jak
również nie wolno pozbawiać wiernych możliwości przyjęcia Komunii
Świętej na&nbsp;rękę, nawet jeśli wierni wprost nie domagają się
tego. Niedopuszczalne jest głoszenie w&nbsp;tej materii teorii
niezgodnych z&nbsp;obowiązującą dyscypliną Kościoła.</p>

<p>Za&nbsp;każdym razem należy wyraźnie ogłosić porządek przyjmowania
Komunii Świętej. Należy utworzyć oddzielne rzędy dla przyjmujących
Komunię Świętą do&nbsp;ust i&nbsp;na&nbsp;rękę. Jeśli obecny jest
jeden szafarz, komunikuje on&nbsp;najpierw rząd przyjmujących
na&nbsp;rękę, a&nbsp;następnie rząd przyjmujących do&nbsp;ust. Jeśli
jest większa liczba szafarzy, wówczas każdy z&nbsp;nich komunikuje
w&nbsp;oddzielnym rzędzie.</p>

<p>Kapłan lub inny szafarz rozdający Komunię Świętą winien
bezpośrednio przed tą&nbsp;czynnością zdezynfekować ręce, podczas
niej mieć nałożoną maseczkę, a&nbsp;po&nbsp;zakończeniu obmyć palce
w&nbsp;vasculum i&nbsp;powtórnie zdezynfekować ręce.</p>

<h4>5. Sakrament pokuty i&nbsp;pojednania</h4>

<p>Należy zadbać o&nbsp;należyte zabezpieczenie konfesjonałów,
co&nbsp;jest ważne zwłaszcza w&nbsp;kontekście zbliżającego się
okresu spowiedzi przed Uroczystością Wszystkich Świętych oraz przed
Bożym Narodzeniem.</p>

<p>Nie wolno używać tzw. konfesjonałów zamkniętych (szafowych).
W&nbsp;konfesjonałach, na&nbsp;kratkach od&nbsp;strony penitenta,
należy umieścić folie ochronne i&nbsp;wymieniać je&nbsp;przynajmniej
raz w&nbsp;tygodniu. Należy tam również umieścić środek
do&nbsp;dezynfekcji z&nbsp;dozownikiem rozpylającym, prosząc
penitentów, aby każdy po&nbsp;sobie zdezynfekował folię.</p>

<h4>6. Uroczystość Wszystkich Świętych i&nbsp;Dzień Zaduszny</h4>

<p>W&nbsp;związku z&nbsp;Uroczystością Wszystkich Świętych
i&nbsp;Dniem Zadusznym wskazane jest indywidualne nawiedzanie
cmentarzy, rozkładając odwiedziny grobów swoich bliskich na&nbsp;całą
oktawę Uroczystości.</p>

<p>Proszę Duszpasterzy, aby rozważyli możliwość zrezygnowania
z&nbsp;jednej uroczystej Mszy&nbsp;św. i&nbsp;procesji w&nbsp;dniach
1&nbsp;lub 2&nbsp;listopada, a&nbsp;zamiast tego zaprosili wiernych
do&nbsp;udziału w&nbsp;liturgiach sprawowanych w&nbsp;ciągu dnia
w&nbsp;świątyniach. Zamiast jednej tradycyjnej liturgii
na&nbsp;cmentarzu, można zaproponować nabożeństwa za&nbsp;zmarłych
w&nbsp;kolejnych dniach listopada, z&nbsp;zachowaniem obowiązujących
ograniczeń i&nbsp;wszelkich środków ostrożności.</p>

<h4>7. Zachęcam ponadto, aby na&nbsp;zakończenie Mszy Świętych
powrócić do&nbsp;praktyki śpiewu Suplikacji w&nbsp;intencji ustania
epidemii, za&nbsp;chorych i&nbsp;personel medyczny oraz
w&nbsp;intencji zmarłych.</h4>

<h4>Dziękując Duszpasterzom, Osobom Konsekrowanym oraz wszystkim
Siostrom i&nbsp;Braciom w&nbsp;Chrystusie za&nbsp;zrozumienie
i&nbsp;budowanie wspólnoty Kościoła, otaczam każdego modlitwą<br />
i&nbsp;z&nbsp;serca błogosławię.</h4>

<p>
    <span style="float: right; text-align: right;">
        Sandomierz, 17&nbsp;października 2020&nbsp;r.<br /><br />

        +Krzysztof Nitkiewicz<br />
        Biskup Sandomierski<br /><br />

        ks. Roman Janiec<br />
        Kanclerz Kurii
    </span>
</p>

<p style="clear: both;"></p>

<p><em>Niniejsze Zarządzenie należy odczytać w&nbsp;niedzielę
18&nbsp;października br. podczas każdej Mszy Świętej, umieszczając
je&nbsp;jednocześnie w&nbsp;gablocie parafialnej oraz
na&nbsp;stronach internetowych parafii.</em></p>
    </div>
</div>
<br />
